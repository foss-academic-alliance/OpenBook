Μία από τις πιο βασικές λειτουργίες των προσωπικών ηλεκτρονικών υπολογιστών 
ήταν και είναι η δημιουργία και επεξεργασία κειμένων. Τόσο ο πιο αρχάριος
χρήστης έως και ο πιο έμπειρος προγραμματιστής θα χρειαστεί κάποια στιγμή
να συντάξουν κάποιο κείμενο, λογιστικό φύλλο ή να δημιουργήσουν μία
πολυμεσική παρουσίαση.

Γι'αυτό το λόγο έχει αναπτυχθεί ελεύθερο λογισμικό ή λογισμικό ανοιχτού
κώδικα που παρέχει τις παραπάνω λειτουργίες στους χρήστες του.

Συγκεκριμένα έχουμε τις εξής ολοκληρωμένες σουίτες γραφείου:

 * Calligra Suite
 * KOffice
 * LibreOffice

Εκτός αυτών υπάρχουν και επι μέρους εφαρμογές
που κάνουν ένα μέρος των παραπάνω όπως π.χ. το AbiWord το
οποίο είναι μόνο επεξεργαστής κειμένου.

Από τα 3 παραπάνω θα ασχοληθούμε με το http://www.libreoffice.org/[LibreOffice]
το οποίο είναι το
πιο διαδεδομένο και συμπεριλαμβάνεται σε πολλές διανομές Linux. Το LibreOffice
είναι απόγονος του *OpenOffice* και διανέμεται υπό την άδεια GNU LGPLv3.

Οι εφαρμογές που μας παρέχει είναι οι εξής:

 * Writer : Επεξεργαστής κειμένου. Υποστηρίζει το δικό του μορφότυπο αλλά
 μπορεί να χειριστεί και μορφότυπα άλλων εμπορικών εφαρμογών.
 * Calc : Λογιστικά Φύλλα. Αντίστοιχα με το Writer έχει το δικό του μορφότυπο
 αλλά μπορεί να χειριστεί και μορφότυπα άλλων εμπορικών εφαρμογών. Παρέχει
 πληθώρα μεθόδων και ικανότητες σχεδιασμού γραφημάτων.
 * Impress : Δημιουργία παρουσιάσεων. Παρέχει δυνατότητα δημιουργίας 
 τρισδιάστατων εφέ και μπορεί να εξάγει αρχεία SWF (Flash).
 * Base : Βάση δεδομένων. Πολύ χρήσιμη για χρήση δεδομένων σε διαφορετικό
 περιεχόμενο π.χ. δημιουργία φορμών κτλ. Επίσης μπορεί να χρησιμοποιηθεί
 για το χειρισμό άλλων γνωστών βάσεων δεδομένων όπως της MySQL.
 * Draw : Επεξεργαστής γραφικών και διαγραμμάτων.
 * Math : Μία εφαρμογή για τη δημιουργία και επεξεργασία μαθηματικών τύπων.
 Οι τύποι μπορούν να εισαχθούν σε άλλες εφαρμογές του LibreOffice.
 
Όλες οι παραπάνω εφαρμογές μπορούν να εξάγουν κατευθείαν αρχεία PDF. 
